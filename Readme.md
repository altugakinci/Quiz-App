# Bilmatik

Bu proje, C# programlama dilinde geliştirilmiş bir bilgi yarışması oyununu içermektedir. Oyun, kullanıcıların birbiriyle çevrimiçi olarak iletişim kurabileceği ve sorulara doğru cevaplar vererek puan kazanabileceği interaktif bir deneyim sunmaktadır. Oyun, Windows Forms arayüzü kullanılarak oluşturulmuştur.

## Nasıl Kurulur

https://qapprelease.z6.web.core.windows.net/publish/qapprelease.z6.web.core.windows.net.html
Bu link üzerinden açılan sayfada "install" butonuna tıklayıp "exe" dosyasını indirip, masaüstünüze kurabilirsiniz. Eğer kurulumda sorun yaşarsanız "Windows Güvenliği >> Virüs ve Tehdit Koruması >> Gerçek Zamanlı Koruma" özelliğini inaktif edip tekrar denemelisiniz.



## Amaç

Bu proje,  Görsel Programlama dersi için hazırlanan bir projedir. Projemiz, Öğr.Gör. Koray Aki hocamızın isteği üzerine geliştirilmiştir. Dersin müfredatı kapsamında, görsel programlama becerilerini kullanarak bir uygulama geliştirme deneyimi elde etmeyi hedeflemekteyiz. Kullanıcıların eğlenceli bir şekilde bilgi yarışması yapmalarını sağlamak, kullanıcıların bilgi düzeylerini test etmek ve diğer oyuncularla rekabet etmek suretiyle eğlenmelerini sağlamaktır. Proje, C# programlama dilini ve Windows Forms arayüzünü kullanarak kullanıcı dostu bir deneyim sunmayı hedeflemektedir.

Bununla birlikte, projenin ikincil bir amacı da C# ve Windows Forms gibi teknolojileri öğrenmek veya mevcut bilginizi geliştirmek isteyen geliştiricilere bir örnek oluşturmak ve ilham vermektedir. Proje, C# programlama dilinin ve Windows Forms'un temel kavramlarını ve yapısını anlamak için bir kaynak olarak kullanılabilir.



## Özellikler

-  **Çevrimiçi çok oyunculu oyun**: Kullanıcılar, oyun sunucusuna bağlanarak diğer oyuncularla yarışabilirler.
-   **Soru havuzu**: Oyun, bir dizi soruyu içeren bir soru havuzu kullanır. Her oyunda seçilen kategorilere göre sorular gelir.
-   **Zaman sınırlaması**: Her soru için bir zaman sınırlaması belirlenir. Kullanıcılar, belirli süre içinde cevaplarını vermeleri gerekir.
-   **Puan sistemi**: Doğru cevaplar için kullanıcılara puan verilir ve puanlar sayesinde seviye atlanır.
-   **Grafik arayüz**: Oyun, kullanıcı dostu bir Windows Forms arayüzü ile sunulur. Sorular, seçenekler ve puanlar görsel olarak gösterilir.


## Nasıl Oynanır

1. Oyunu başlatın. Kurulumunu yaptığımız masaüstü uygulamasından oyunu açabilirsiniz.
2. Oyuna katılmak için varsa mail ve şifrenizi girin ve sunucuya bağlanın. Eğer yoksa kayıt ol kısmından kaydınızı oluşturun. Kullanıcı adınız diğer oyuncular tarafından görülecektir.
3. Ana menüde, OYNA butonuna basıp önümüze çıkan "Oda Oluştur" veya "Odaya Katıl" seçeneklerini kullanarak bir odaya giriş yapın. Oda oluştur seçeneğiyle kendi odanızı oluşturabilir veya odaya katıl seçeneğiyle mevcut odalardan birine "Oda  Kodu" ve "Parola" ile katılabilirsiniz. Odalarda diğer oyuncularla birlikte oynamak için bir araya gelebilirsiniz.
4. Sorulara doğru cevaplar vermek için sunulan seçenekleri kullanın. Her soru belirli bir süre içinde cevaplanmalıdır. Seçenekleri dikkatlice okuyun ve doğru cevabı seçmek için tek hakkınız olduğunu unutmayın.
5. Oyunda odayı eğer siz kurduysanız beş farklı kategori arasından seçim yapabilirsiniz. Kategorilerin her biri farklı bir konuyu temsil eder ve istediğiniz kategoriye göre sorularla yarışabilirsiniz.
6. Oyuncularla lobide bulunduğunuz esnada, diğer oyuncularla çevrimiçi olarak iletişim kurmak için chat özelliğini kullanabilirsiniz. Sohbet kutusu aracılığıyla mesajlar gönderebilir ve alabilirsiniz. Bilgi paylaşabilir, diğer oyuncularla etkileşimde bulunabilirsiniz.
7. Her doğru cevap için puan kazanıp ve bir sonraki seviyeye geçebilirsiniz. Seviye atlama sistemiyle birlikte, başarılarınıza bağlı olarak oyunda ilerleyebilirsiniz. seviyenizi artırıp arkadaşlarınızla rekabet edebileceksiniz .
8. Yarışmada olmadığınız süreçte "Profil" butonu sayesinde profilinizi görüntüleyebilir, doğru cevap sayınızı, seviyenizi ve kazandığınız yarışma sayısını kontrol edebilirsiniz. Eğer isterseniz "Profil Düzenle" butonu sayesinde kullanıcı adı, e-mail ve şifrenizi değişebilirsiniz.
9. İsteğe bağlı olarak "Seçenekler" butonu ile temanızı değişebilirsiniz.
11. Oyun süreci tamamlandığında sonuçları görüntüleyin ve isterseniz başka bir oyun başlatabilirsiniz. Eğer isterseniz "Oturumu Sonlandır" butonu ile uygulamadan çıkabilirsiniz.

Başarılar ve iyi eğlenceler!


## Projeyi Geliştirirken Hangi Teknolojilerden Yararlanıldı

* C#
* SQL
* Windows Forms
* Entity FrameWork


## Projeyi Geliştirenler

- Altuğ Akıncı
- Sefa Önder
- Ahmet Serhat İlgin
- İbrahim Yegen
- Karahan Türker
